2 ⁴

 

volueris, notas fere ducentas quadraginta quinque differre invenies. Unde ne post Dindorfium
quidem hanc meam operam inutilem videri debere ae pene incredibilem esse Gailii sententiam
intelliges novam post se collationem ad palaeographiae tantum studia pertinere posse dicentis.
De ratione autem inter libros B. et D. intercedente si quaeris, talem voluit esse Breitenbachius
Diar. Antiq. 1851. 61. sqq„ nondum scilicet coguitis meis additamentis, ut in tribus, de quibus
hic agitur, Historiae graecae libris primis inter scripturas 220 diceret Β. 186, D. 157. habere
optimas, praeterea C.97, E. 70, A. 44, G. 10, F. 4. Quod idem dixit D. cum B. in his libris 140
habere scripturas laudabiles, 17 sine B, facile inde colligas etiam alia subsidia codici D.
fuisse. Quum vero Dindorfius quaestionem de codicum indole ac stirpibus aut obiter attigisse
videretur aut neglexisse, eam negotii partem explendam nuper sibi sumsitRichardus Schneider
editis Bonnae Quaestionibus Xenophonteis, non recte ille quidem dicens codicem D. a
Dindorfio collatum esse, cuius is, ut supra diximus, multo se diligentiorem quam Gailium
exhibuisse diceret collationem, ceterum in J. F, adhibitis ubi de J. non satis constaret
B. D. V. reiectis A. Ald. K. C. E, fundamentum criticae in hoc libro factitandae ponendum
esse colligens. Denique de codice D. quid statuendum sit, tum demum apparebit, ubi de iis,
quae iu eo scripta sunt, - certiores facti erimus. Qua in re huius libelli pars prior versatur.
Est vero is codex altero recentior, sed ex eodem, ut videtur, fonte profectus, formae maxfflae,
quum ab editoribus descriptus tum a Spillero Annal. Lips. Suppl. 1840. p. 528. sq.‚ Schneidero
Plat. Civ. 1. p. XXXII, Hertleinio Obss. ΙΙ. p. 2. sq„ Breitenbachio Ages. p. XII. Jam quod
quae leviora videbuntur esse non ubique neglexi aut praetermisi, feci et quod alii faciunt,
feeit etiam Dindorfius, et quod ex eo aliquid ad collationis meae fidem redundaturum esse
commendationis putavi. Quae quum ita sint, qui diversa ‘apud Gailium et Dindorfium
invenerit, id quod quum alii senserunt tum Breitenbach. Diar. Antiq. 1851. 61. sqq.,
Hausdbrffer. ib. 1855. 44, Heiland. Quaest. Xenoph. p. 2, Biichsenschiitz. Philol. 1859.
545. sq.‚ me utetur disceptatore atque inde etiam eorum, quae inter se congruunt, notationem
suam repetere excusationem intelliget, denique editionum notas aliquantum corrigendas
videbit esse. Ceterum quae aliter, quam credi solet, in libris B. D. constituta vidi, cum
lectoribus, quorum interesse videretur ea cognoscere, communicavi non quo his meis
additamentis vel emendationibus ipsam Xenophonteam Historiam multo aliter conformatum
iri putarem, sed ut ostenderem, quid Gassio, ceterum optime de Xenophonte merito viro,
tribuendum esset, ut ad certiora in his libris iacienda fundamenta aliquid conferrem, denique
quod alii, et maxime quidem nunc Batavi quidam homines, ingenio praestitissent aut
praestitisse sibi visi essent, aliquo modo ego scripturae codicum diligentissima descriptione
praestare conarer. Plura, quae apud Gailium desunt, a Dindorfio omissa sunt quam falso
notata. De Gailio quidem quod non pauci nunc e Schneideri annotatione iudicant, non recte·
faciunt3 Schneideri vero errores non magis volui corrigere quam quae apud Dindorfium
diversa sunt notare. Ipsum Gailium supplere volui. Unde et quae sit caussa et ratio notarum
mearum, apparebit et paucitati meorum in iis verborum ignoscendum erit. Postremo concedo

