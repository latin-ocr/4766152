Xenophontem-um operum libri manuscripti quum neque multi neque veteres neque omnino
satis boni sint, quotquot exstant eo accuratius excutiendi et perscrutandi videntur esse,
quumque de fide et auctoritate eorum, quae e codicibus Parisinis enotata sunt a J. B. Gailio,
dubitari coeptum esset a viris doctis, denuo eos libros, qui vel soli vel maxime fundamenta
quasi operum praestantissimorum haberent, conferri aliquantum interfuit. Quam ad rem
aliquid ego conferre institui ac primum quidem de Historia yraeca, quae vel maxime novo
quodam auxilio egere videretur, nonnulla cum hominibus ad eas res investigandas curiosis
communicare coepi. Post Gailium ad eam partem libri, quae inde a 111, 1, 5. usque ad 111, 2, 20.
pertinet, codices B. et D. inspexit Ludovicus Haeusserus eiusque studii fructum descripsit
Hertleinius Observationum suarum in Historiam graecam part. 11. p. 2. sqq. Hos vero ipsos
codices, inter Parisinos longe illos praestantissimos, ego ante hos duodeviginti annos Parisiis
contuli, quumque post longam studiorum meorum Xenophonteorum intercapedinem per huius
scriptionis opportunitatem ad ea revocatus essem, si quae olim e libris Parisinis enotassem,
partem eorum hie describerem, operae pretium facturus mihi videbar. Quod ne facerem, non
me impedivit Ludovicus Dindorfius, qui vir doctus unus optime de Xenophonte meruit. Qui
quum in praefatione editorum a se Oxonii Hellenicorum dixisset, codicis B. se accuratiorem
collationem habuisse, codicis D. multo diligentiorem collationem exhibuisse, quaerere institui,
mea opera quantum a Gailii potissimum et Dindorfii opibus differret. Atque in iis quidem,
quae ab Haeussero descripta sunt, nonnihil discrepantiae infra significari videbis. Nonnulla
ego aliter quam ille habeo descripta, veluti e codice D. 3, l, 6. ἁλισαρνίαν, 3, 2, 2. ἐξῄεσαν,
6. ναυβάτας, 10. γῆν om„ 13. τῆ στρατῖᾶ superser. ηγΐς alia ille omnino praetermisit, cuius quidem
rei exempla invenies 3, 1, 15. 19. 23. 2, 9. Quodsi Dindorfii novas opes ita comparatas
vidissem, ut in iis recte videremur acquiescere posse, hac mea opera inutile quiddam mihi
viderer suscipere. Verum res secus se habet. Codicem quidem B, qui utique e Parisinis
optimus habendus est, Dindorfius diligenter collatum habuit et ducem praecipue secutus est.
Ε primis Hellenicorum paragraphis ducentis triginta septem notas quadraginta tantum
quattuor infra descriptas videbis a Dindorfianis discrepantes. Sed qui pene eiusdem dignitatis
est codex D. iusto mihi plus iniuriae passus videtur esse. Quem quum totum contulissem, hic

e primis tribus libris discrepantiam descripsi, quam si cum Dindorfii subsidiis conferre
l

